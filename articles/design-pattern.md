## Design pattern ဆိုတာ

![Image of Design Pattern](https://raw.githubusercontent.com/HlaingTinHtun/OOP-Design-Patterns-In-PHP/master/images/Design-Pattern.png)

Design pattern ဆိုတာ ကျနော်တို့ software implementation လုပ်တဲ့အချိန်မှာ သင့်တော်ရင် သင့်တော်သလိုသုံးသွားဖို့၊ တစ်နည်းအားဖြင့်ပြောရရင် software design issue လေးတွေကို cover လုပ်ချင်လို့သုံးတယ်လို့ပြောလည်းရပါတယ်။ ဥပမာပြောရရင် problem A, B, C ရှိတယ်၊ problem A ကို solution လုပ်ပေးမယ့် Design Pattern A ဆိုတာရှိမယ်၊ B ရော C ရောထိုနည်းလည်းကောင်းပဲပေါ့၊ ဒါပေမယ့် pattern B ကို problem A ကိုသွားသုံးလို့မရဘူး။

ဘာလို့လဲဆိုတော့ design pattern တိုင်းမှာ သူ့ရဲ့ purpose နဲ့ scope ရှိတယ်၊ မတူကြဘူး၊ ဒါကြောင့်မို့လို့ မတူညီတဲ့ problem တွေအတွက် အကုန် အလားတူ သွားသုံးလို့မရဘူး၊ ဒါဆိုရင် problem ကို identification လုပ်ဖို့လိုတာပေါ့၊ အမှန်ပဲ design pattern တွေကို apply လုပ်ရတဲ့နေရာမှာလဲ ဒီအပိုင်းက အရေးကြီးဆုံးပဲ၊ ကိုယ့် problem ရဲ့ သဘောတရားကို ကျကျနန နားလည်ထားမှသာ design pattern မှားမသုံးမိမှာဖြစ်ပါတယ်။

နောက်တစ်ခုက design pattern ဆိုတာ plugin တွေ libraries တွေမဟုတ်ဘူးဆိုတာပါ၊ plugin တွေ library တွေဆိုရင် ကိုယ်လိုချင်တဲ့ codes တွေ implementation တွေအကုန်ပါပြီးသား ကိုယ်က အဲ့ဒီ function တွေကိုလှမ်းသုံးလိုက်ရုံပဲ၊ ဆိုလိုချင်တာက အစအဆုံး ကိုယ်က ကိုယ်လိုချင်တဲ့ပုံစံကို ရေးစရာမလိုဘူး၊ library developer တွေ abstract ထုတ်ပေးထားတာ ဆွဲသုံးရုံပဲ။

Design pattern ကကျဒီလိုမဟုတ်ဘူး၊ form ပုံစံလေးပဲချပေးထားတာ အဲ့ဒီ form ထဲမှာ guide lines တွေပါတယ်။ ဥပမာ problem A အတွက် solution design pattern A ကိုလိုက်သုံးတော့မယ်ဆို A pattern ကချမှတ်ထားတဲ့ အချက်တွေကို လိုက်နာပြီးတော့ implement လုပ်သွားရပါမယ်။

Implement လုပ်ပြီးသွားပြီဆို သက်ဆိုင်တဲ့ problem ကိုဖြေရှင်းနိုင်ရုံသာမက code ရဲ့ architect level မြင့်လာမယ်၊ application က ပို robust ဖြစ်လာမယ့်အပြင် code ရဲ့ readability ပိုကောင်းလာတဲ့အတွက် team ထဲက developer အချင်းချင်း interaction လုပ်ရတာပိုကောင်းလာလိမ့်မယ်။

OOP Design patterns မှာကျနော်အပေါ်က ပြောထားတဲ့ pattern တွေရဲ့ scope တွေ purpose အပေါ်မူတည်ပြီး အဓိကအားဖြင့် ၃ မျိုးခွဲထွက်ထားပါတယ်။ OOP Design pattern တွေစာအုပ်ဖတ်ချင်တယ်ဆို ဒီစာအုပ်ကောင်းပါတယ်။ Elements of Reusable Object-Oriented Software, GOF design pattern လို့လဲခေါ်ပါတယ်။

Behavioral
Creational
Structural
ဆိုပြီးတော့ပါ။ အဲ့ဒီ module တစ်ခုခြင်းဆီအောက်မှာ design patterns တွေရှိပါတယ်။ ဒီကောင်တွေကတော့ category module တွေပေါ့။ နောက်အပတ်တွေမှာ ဒီ GOF Design pattern တွေဆက်ရေးဖို့လဲစီစဉ်ထားပါတယ်။
