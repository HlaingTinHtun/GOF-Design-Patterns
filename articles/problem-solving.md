## Solving Problem In Programming

![Image of problemsolving](https://raw.githubusercontent.com/HlaingTinHtun/OOP-Design-Patterns-In-PHP/master/images/problem-solving.png)

ကျနော်တို့ programming language တွေမျိုးစုံသုံးပြီးတော့ program တွေရေးကြတယ်။ ဘာလို့ရေးကြလဲဆိုတော့ problem တွေ solve လုပ်ချင်လို့၊ ဒါကိုတော့ အထူးတစ်လည်ပြောစရာမလိုဘူး။ ဒီလို problem တွေ solve လုပ်တဲ့နေရာမှာ လုပ်သွားတဲ့ approach လေးတွေရှိတယ်၊ ဥပမာ problem ကြီးတစ်ခုကို အပိုင်းပိုင်းတွေခွဲထုတ်လိုက်တယ်၊ ပိုပြီးတော့ လွယ်ကူတဲ့ အပိုင်းလေးတွေပေါ့၊ အဲ့ဒီ အပိုင်းလေးတွေကိုတစ်ခုခြင်းဆီ solve လုပ်ပြီး ပြန်ပေါင်းပြီး မူရင်း problem ကြီးကို solve လုပ်သွားနိုင်မယ်။ real world example ဆို dynamic programming technique တို့ divide and conquer algorithm တို့ကိုကြည့်လို့ရမယ်။ ဘာတွေလဲမသိရင် အောက်မှာ ကျနော်ရေးထားတဲ့ link တွေပါထည့်ပေးထားတယ်။

Dynamic programming အကြောင်း
https://www.aprogrammer.blog/2019/12/13/dynamic-programming/

Divide & conquer
https://www.aprogrammer.blog/2019/12/13/divide-and-conquer/

ရှင်းရှင်းလေးမြင်အောင်ဥပမာ ထပ်ပေးရမယ်ဆိုရင် ကျနော်တို့ ကြက်သားဟင်းချက်မယ်ဆိုပါစို့။ နှစ်ပိုင်းခွဲချလိုက် ချက်တဲ့အပိုင်းနဲ့, ဈေးဝယ်ရမယ့်အပိုင်း

ဈေးဝယ်ရမယ့်အပိုင်းကိုထပ်ခွဲချမယ်ဆို ဈေးကိုဘယ်လိုသွားရမယ်၊ ဘယ်ဆိုင်မှာဝယ်ရမယ်၊ ကြက်သားအရွယ်အနေအထားကြည့်မယ် စသည်ဖြင့်ခွဲချလိုက်လို့ရတယ်။

တစ်ဖက်မှာလည်း ချက်မယ့်အပိုင်းမှာ လိုအပ်တဲ့ပါဝင်ပစည်းတွေစုတာရယ်၊ ချက်တဲ့အပိုင်းရယ်ခွဲထုတ်လိုက်လို့ရတယ်။ နောက်ဆုံးမှာ ဒီအဆင့်တွေအကုန်ပေါင်းပြီးတဲ့နောက် ကြက်သားဟင်းတစ်ခွက်ထွက်လာမယ်၊ အရသာကတော့ error တွေအကြောင်းတွေးပြီးချက်တာဆိုတာ မကောင်းမှာသေချာတယ် :3.

အိုကေ ဟုတ်ပြီ ဒီနေရာမှာပြောချင်တာက ဒီလိုမျိုး decomposing လုပ်ပြီး recursive ပြန်ရှင်းသွားတဲ့ approach ကို modularization လုပ်တယ်လို့လဲပြောလို့ရတယ်။ ဘာလို့ဆို problem set ကြီးတစ်ခုကို သူ့နဲ့သက်ဆိုင်တဲ့ module အသေးလေးတွေအဖြစ်ပြန်ခွဲချလိုက်လို့ပဲ။ ကြက်သားဟင်းတစ်ခွက်ထွက်လာဖို့ခက်ကောင်းခက်နိုင်ပေမယ့် ခွဲချထားတဲ့ အရာလေးတွေကိုလုပ်ရတာတော့ လွယ်သွားလိုက်မယ်။ modularize လုပ်လိုက်လို့ပဲ။ problem set ကပိုကြီးလေ၊ modularization လုပ်ရတာပိုကောင်းလေပဲ။

Modularization လုပ်လိုက်တာတော့ ဟုတ်ပါပြီ၊ module လေးတွေကလဲ sub module တွေထပ်ထွက်လာဦးမှာပဲ၊ ဒါဆို breaking down လုပ်ပြီး module, submodule ခွဲတာကဟုတ်ပြီ၊ အဲ့ကောင်တွေကို ဘယ်လိုပြန်စုပြီး မူရင်း problem ကို solve လုပ်မှာလဲ။ ဒါကြောင့် ဒီ module လေးတွေကို handling လုပ်ဖို့လိုအပ်လာပြီ၊ ဒီလိုအချိန်မှာ Class ဆိုတာဝင်လာတာပဲ၊ ဟုတ်ပါတယ် ကျနော် OOP ရဲ့ class အကြောင်းကိုပြောနေတာပါ။ Class တွေက module တွေပဲ တစ်နည်းအားဖြင့် ဒီ module ထဲမှာ ရှိတဲ့ submodule တွေကို handling လုပ်ဖို့ပဲ၊ မြင်အောင်ပြောရရင် ဒီ module နဲ့ပတ်သတ်တဲ့ code တွေ function တွေပေါ့ (including properties & methods)။

Class အကြောင်းပြောရင်းနဲ့ တစ်လက်စတည်း Single Responsibility Principle အကြောင်းပါပြောသွားလိုက်မယ်။ OOP ရဲ့ principle တစ်ခုပဲ။ recall ပြန်ခေါ်ရမယ်ဆို module ခွဲချလိုက်တယ်ဆိုတာ မူရင်း problem set ရဲ့ တစ်စိတ်တစ်ပိုင်းကို ဖြေရှင်းဖို့ခွဲချလိုက်တာ၊ အဲ့ဒီ module မှာဖြေရှင်းချင်တဲ့ goal နဲ့ပတ်သတ်တဲ့ အရာတွေပဲ ရှိရမယ်။ ကျနော် မြင်အောင် ဥပမာလေးတစ်ခုပေးမယ်။ ကားတစ်စီး ရှိတယ်ဆိုပါစို့၊ အဲ့ဒီကားကို ကျနော် module တွေခွဲချလိုက်မယ်။ အင်ဂျင်ကတစ်ပိုင်း, ဘီးတွေကတစ်ပိုင်း, ထိုင်ခုံတွေကတစ်ပိုင်း, dashboard ကတစ်ပိုင်းပေါ့၊ တစ်နည်းအားဖြင့် engine class, tire class, dashboard class etc ဒီလိုမျိုးဖြစ်သွားမယ်၊ single responsibility ဆိုတာ class တစ်ခုမှာ ကိုယ်နဲ့သက်ဆိုင်တဲ့အပိုင်းကိုပဲ တာဝန်ယူထားဖို့ပဲ၊ engine က engine နဲ့ဆိုင်တဲ့အပိုင်းကိုပဲတာဝန်ယူထား class ထဲမှာ object တွေရှိသလိုမျိုး engine ထဲမှာလည်း သူ့နဲ့ ဆိုင်တဲ့ oil pump, air pump ,piston အစရှိသဖြင့်ရှိနေမယ်၊ ဒါတွေကိုပဲတာဝန်ယူ။ tire တို့ dashboard တို့ကလည်း ထိုနည်းလည်းကောင်းပဲ ကိုယ့်အပိုင်းနဲ့ကိုယ့်အလုပ်လုပ်ထား၊ ဒါကို single responsibility လို့ခေါ်တယ်။ နောက်ဆုံးကျမှသူ့ဟာနဲ့သူချိတ်ဆက်ပြီး ကားတစ်စီးဖြစ်လာတာပေါ့။

ဆောင်းပါးရဲ့ purpose ကတော့ OOP ရဲ့ GOF design pattern တွေကို article series ရေးဖို့ brush up & intro လုပ်တဲ့ သဘောပဲဖြစ်ပါတယ်။
